---
id: 1200
title: Kniha jde do finiše
date: 2020-08-22T16:03:22+01:00
author: Martin Maly
layout: revision
guid: https://retrocip.cz/1197-revision-v1/
permalink: /1197-revision-v1/
---
 

Včera přišla od nakladatele vysázená kniha k závěrečné korektuře. Vypadá to fakt dobře, mám radost, a abyste věděli, na co se těšit, tak tady máte malou ukázku: [předmluvu a obsah](https://retrocip.cz/wp-content/uploads/sites/6/2020/08/datacipy-ukazka.pdf).

Nakonec to dopadlo o trochu jinak, než jsem <a href="https://retrocip.cz/cipy-data-procesory/" data-type="post" data-id="1160">původně plánoval</a>. Dodatky k předchozí knize zůstanou tady, na webu, a místo toho jsem se soustředil jen na FPGA a jejich programování v jazyce VHDL.

Pro praktické ukázky jsem vybral Alteru / Intel, konkrétně řadu Cyclone a dva levné kity. Už jsem se tu o nich zmiňoval, a díky aktivitě Oldřicha Horáčka z hwkitchen si je [můžete koupit přímo v ČR](https://www.hwkitchen.cz/fpga/) a nečekat, až dojdou z Číny.

<blockquote class="wp-block-quote">
  <p>
    Pokud si myslíte, že jsem udělal špatně, že jsem měl vybrat Xilinx, Lattice nebo Verilog, tak je mi to úplně jedno. Děkuju za pochopení.
  </p>
</blockquote>

Já mám tímto třetím dílem vlastně splněno. Dokončil jsem dílo, které [jsem si vymyslel před pěti lety](https://www.misantrop.info/naucim-vas-mluvit-elektronicky/). Nakonec tam je opravdu skoro všechno, co jsem si předsevzal a co jsem chtěl říct. Cesta od elektronu přes polovodiče až k vlastnímu mikroprocesoru očima člověka, který se elektronikou nemusí živit, ale má ji od dětství rád.

Děkuju všem, kdo mě při psaní podporovali &#8211; třeba jen tím, že mi napsali, že se jim to dobře četlo, anebo poslali příspěvek, za který jsem koupil další kit na testy. Děkuji vydavateli, bez něhož by nevyšlo nic a který mě jemným tlakem na deadline donutil knihu nejen rozepsat, ale taky dokončit.

Díky. Snad se vám i třetí kniha bude líbit.

<!--more-->

Soukromé PS: &#8222;[Asi všichni víme, že tohle nikdy nevznikne](https://www.facebook.com/martin.maly/posts/10152995187362496?comment_id=10152997157742496)&#8222;<figure class="wp-block-image size-large">

<img loading="lazy" width="467" height="493" src="https://retrocip.cz/wp-content/uploads/sites/6/2020/08/fpl.png" alt="" class="wp-image-1198" /> </figure>