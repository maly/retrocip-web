---
id: 481
title: Spectristický časopis 2014
date: 2014-12-29T20:58:08+01:00
author: Martin Maly
layout: revision
guid: http://retrocip.uelectronics.info/477-autosave-v1/
permalink: /477-autosave-v1/
---
## Úvodní kecy

Kamarádi Spectristi, PeCi zmar! Vítám vás u lednového čísla časopisu SpeccyUniverse a zároveň se musím opět omluvit za drobný skluz, jehož vinou dostáváte toto lednové číslo až na konci prosince. Příčin bylo opět několik &#8211; mnoho členů našeho týmu, za mnohé třeba Mr. Hell, tedy já, ehm, letos maturovalo a tak nebyl čas na pořádnou přípravu SpeccyUniverse, navíc tiskárna vytiskla všechno pozdě, autoři poslali svoje příspěvky taky pozdě, a tak se to nestihlo. Pokud si někdo myslíte, že to je snadné, tak fakt není. Navíc se rozrostla předplatitelská základna a těch 80 kusů se samo nevytiskne, nesváže a nerozešle, taky máma říká, že už to dotovat nehodlá.

Od Nového roku nás čeká mnoho změn. Zaprvé bude lepší tiskárna, s níž to je už dohodnuté, navíc jsme se domluvili na spolupráci s dalšími autory, třeba s KoLečkem (znáte z dema CircIn1KB, které předvedl na letošním kolínském CoConu), který připraví zbrusu nový seriál o programování. Kromě toho připravíme v roce 2015 celých 8 čísel! Na druhou stranu ale budeme muset zdražit na 48 Kč, ale to je Spectristická cena, PeCi zmar, takže to jistě nebude velký problém. Jestli si myslíte, že já na tom vydělávám, tak já na tom nevydělávám. Jo a taky prosím všechny, aby mi poslali ještě 16 Kč za letošek, protože se výroba letošního čísla nakonec kvůli všem těm skluzům prodražila.

Jo a budeme rádi, když nám budete posílat nějaké články a když nám napíšete, o čem chcete na našich stránkách číst.

Je tedy nač se těšit! PeCi zmar!

## Stručně

Mr. Hell, tedy já, se stěhuje na kolej! Můžeme očekávat spoustu nových historek. Potká tam nějakého Spectristu?

Na CoConu se dohodla spolupráce mezi známými Spectristy, tvořícími pod značkami BUSY a WAIT. Spolu se špičkovým grafikem, podepisujícím své výtvory značkou M1, se dohodli, že vytvoří zcela nové demo, které jistě předvedou na příštím CoConu.

KoLečko jel tuhle domů a vezl si na zádech v batohu své Speccy. &#8222;Ještě že má jen 48 kilo, 128 bych na zádech neuvezl,&#8220; řekl později našemu reportérovi. Tak ještě že tak!

Případné nové milovníky Speccy, PeCi zmar!, vítáme v našich řadách, a pokud nemáte ještě vybranou přezdívku, tak zde je něco málo pro inspiraci: _ULA128, LM1889, R0Msoft, Ferranti, ISSUE6Asoft, AmStRaDEx, MREQ, 4532 Software House, TondaSoft128, JardaSoft128, JanSoft128, AYtech_ a _EARsoft._ (Seznam sestavil GNDsoft.)

## Novinky

KoLečko a Mr. Hell, tedy já, chystají zbrusu nové multicolor demo. To jste ještě neviděli, budete čubrnět na drát! Podle autorů uvidíte hires multicolor, kdy každý pixel má svou vlastní barvu. Práce jde ale velmi pomalu a dřív než příští rok na podzim demo hotové nebude, a to kdoví jestli vůbec.

Mr. Hell, tedy já, a KoLečko chystají předělávku známé hry Another World z Amigy pro naše milovaná Spectra, PeCi zmar, takový shit! Úvodní obrazovku prezentovali na CoConu a vyhráli s ní compo. Bohužel z důvodu nedostatku času je celý projekt zatím u ledu a čeká se, až se Mr. Hell přestěhuje na kolej a až se KoLečko naučí stroják. Ale hned pak se můžete těšit na skvělou vektorovou hru, která ukáže, že Speccy rozhodně nepatří do starého železa.

Na CoConu předvedl ROMCSoft svůj nový interface, který umožňuje ke Speccy připojit devítijehličkovou tiskárnu, CD ROM, IDE, ATA, PS/2 klávesnici, analogový joystick, PS/2 myš, grafickou kartu VGA přes rozhraní ISA, USB řadič, Ethernetovou kartu a další příslušenství k PeCi, těm podřadným strojům. Následná hádka o to, jestli to je pro milované Speccy potupa, být připojen k něčemu z PeCe, nebo jestli to rozšiřuje jeho možnosti, zapříčinila urychlené ukončení CoConu a trvá dodnes. ROMCSoftovi ale i tak děkujeme za skvělý hardware a upřímně doufáme, že se najde někdo, kdo vyrobí ještě alespoň jeden kus. Cena by neměla přesáhnout 2500 Kč.

ASModeus je název nového assembleru. Umožňuje všechno to, co umí již existující assemblery, a nepřidává nic navíc. Přesto je to skvělá zpráva! Speccy totiž i v roce 2014 žije a vzniká pro něj software, což se o PeCi říct nedá. Vlastně dá, ale &#8211; vy víte, jak to myslíme!

V Rusku vzniklo několik nových dem, bohužel vyžadují interface Put-IN-OUT, které rozšiřuje možnosti Speccy o jemnou grafiku, multicolor a lehce zrychluje jeho výkon pomocí přídavného ARMu (ne že by to Speccy potřebovalo, že, ha ha&#8230;) A jelikož tento interface nemáme, tak jsme si je ani nespustili, ale podle zpráv, co se šíří, jsou prý úchvatná!

## Recenze &#8211; Deathchase

Hráč sedí na motorce a honí jiného motorkáře&#8230; ještě sem dopíšu ovládání a hodnocení!!! DOPSAT PŘED ODESLÁNÍM DO TISKÁRNY!!!!!

## Píšeme ve strojáku, lekce 3

Dnes na téma &#8222;Kouzlíme s LDIR&#8220;. (\*\\*\* sem vložíme text, až ho KoLečko, nebo někdo, napíše \*\**)

## Zajímavý hardwarový doplněk

Ze zahraničního zdroje jsme získali toto skvělé schéma, které zde bez dalších řečí otiskujeme!

<img loading="lazy" class="aligncenter size-medium wp-image-478" src="http://retrocip.uelectronics.info/wp-content/uploads/sites/6/2014/12/TennisForTwoSchematic-650x492.jpg" alt="TennisForTwoSchematic" width="650" height="492" srcset="https://retrocip.cz/wp-content/uploads/sites/6/2014/12/TennisForTwoSchematic-650x492.jpg 650w, https://retrocip.cz/wp-content/uploads/sites/6/2014/12/TennisForTwoSchematic-1024x775.jpg 1024w" sizes="(max-width: 650px) 100vw, 650px" /> 

Pokud si toto jednoduché zařízení ke svému Speccy postavíte, získáte tak rozšíření paměti na 387 kB. Nebo interface pro tiskárnu. Možná. Taky by to ještě mohlo být rozhraní IDE. Každopádně jestli to někdo postavíte a připojíte ke svému Speccy, napište nám do redakce své zkušenosti.

Poznámka: ROMCSoft radí lehce zvýšit kapacitu kondenzátorů C3 a C6, jinak by prý mohlo dojít k desynchronizaci a rozpadu signálu MREQ při pohybu myši do levého horního rohu. A my mu věříme!

## Softwarový koutek

Redakce přeje všem čtenářům šťastný nový rok a posílá drobný pozdrav. Když si jej přepíšete do svého Speccy a spustíte, uvidíte překvapení!

<pre class="">10 PRINT "Redakce SpeccyUniversa Vam preje"
20 PRINT "Stastne a vesele"
30 PRINT "PF 2015"
40 GO TO 40</pre>

## Úvod

Úvod je vždycky na konci, to je taková Speccytradice.

Tak, máme za sebou CoCon, na který jsem slíbil dovézt lednová čísla SpeccyUniversa. Bohužel jsem to nestihl, jak jsem psal už v předmluvě, kterou jste ještě jistě nečetli, a tak se srpnový CoCon musel obejít bez lednového čísla vašeho tradičního spolehlivého zdroje nových Spectristických informací.

CoCon, jako již tradičně, přinesl spoustu nových dem a inspirativních setkání v příjemné přátelské atmosféře, a nebýt hádky, která započala druhý den dopoledne a o které jsme psali na předchozích stránkách, tak by trval původně plánované tři dny. Ale i tak to stálo za to a v některém z příštích čísel přineseme podrobný popis všech dem, co se na CoConu objevily.

Na CoConu se potkal Mr. Hell, tedy já, s KoLečkem. Viděli jsme i Busyho, ale možná to byl FUXOFT, i když KoLečko tvrdí, že mu spíš připomínal Factora6. Bylo to skvělé a doufám, že se všichni uvidíme na dalším CoConu. V příštím čísle vám přineseme reportáž z předcházejícího CoConu a upoutávku na příští CoCon. Kolínu zdar a PeCi zmar!

Z redakce: Šéfredaktor a vydavatel SpeccyUniversa jel na CoCon poměrně nalehko. Jeho starostlivá matka se jej ptala, co bude dělat, když bude pršet. &#8222;To mi nevadí, mám s sebou gumáky!&#8220; A opravdu, vezl d

Toto všechno a ještě mnohem víc se dočtete v tomto čísle SpeccyUniversa, nebo přinejhorším v tom následujícím. Všem Spectristům krásný nový rok přeje za celou redakci Mr. Hell, tedy já.

* * *

_To jsem si takhle nostalgicky listoval starými ZX Magazíny, YS magazíny, X magazíny a další spectristickou literaturou z 90. let a vzpomněl jsem si na specifickou atmosféru té doby i tehdejších tiskovin. A tak jsem si dovolil touhle literární parodií vzdát hold všem těm, kteří psali pro svých dvě stě věrných (i já mezi ně patřil) a starali se, aby se na tyhle krásné stroje nezapomínalo ani v době nástupu šestnácti- a vícebitů._

_Krásný nový rok všem milovníkům starých počítačů, nejen Spectristům&#8230;_