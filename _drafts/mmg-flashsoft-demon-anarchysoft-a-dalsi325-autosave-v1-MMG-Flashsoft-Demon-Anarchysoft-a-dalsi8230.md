---
id: 330
title: 'MMG, Flashsoft, Demon, Anarchysoft a další&#8230;'
date: 2014-11-28T16:34:11+01:00
author: Martin Maly
layout: revision
guid: http://retrocip.uelectronics.info/325-autosave-v1/
permalink: /325-autosave-v1/
---
Další nálož z archívů [obskurnějšího tvůrce](http://retrocip.uelectronics.info/jsem-obskurnejsi-tvurce-her/ "Jsem obskurnější tvůrce her")&#8230; Premiérové kousky!

<!--more-->

Prohrabal jsem kazety a z kvílení a škvrčení jsem rekonstruoval nějaké ty výtvory z 80. let.

Experimentoval jsem s assemblerem, a nejradši jsem měl Pikasm. V tomhle archívu najdete jednak PIKASM a jednak spoustu zdrojáků. Začíná to Amadeem 8, což je Fuxoftovo hradlo pro AY, pak je nějaká muzika od Patrika Raka, text v borderu s časováním ZX128, zdrojáky VATu a VASTu, loadery, efekty, kompresory a moje AY hradla, kde jsem zkombinoval Amadea a VMP player.

Archiv [pikasmy.tap](http://retrocip.cz/zxs/games/pikasmy.tap)

Ještě předtím jsem vylámal beeperové hradlo ze Starfoxu 128 a napsal si k němu nástroj&#8230; V podstatě takový překladač. Melodie se zapsala jako algoritmus, no a ten nástroj to přeložil a slinkoval s hradlem. Jak se zapsala? No, do BASICu, respektive jako posloupnost REMů. Když si to nahrajete, tak za překladačem je několik melodií. Každá melodie je program, tam je na začátku volání toho překladače, pak je vlastní melodie, no a na konci je spuštění přehrávače.

A protože to bylo ze Starfoxu a já v té době poslouchal The Cure, tak se to jmenuje [curefox](http://retrocip.cz/zxs/games/curefox.tap).

No a taky jsem posbíral pár svých textovek a odhodlal se je dát [na všeobecnou žádost](http://www.textovky.cz/novinky/kazeta-22/) ven.

V TAP souboru jsou ty, co utekly už před časem od někoho z kazet, nevím kdo je digitalizoval a pustil na net. Konkrétně Poradce, Katanga a DID. U toho posledního kousku někdo &#8222;zkurvil&#8220; loader, v archivu najdete původní podobu, jak se hra nahrávala.

Kromě toho jsem přihodil i zmiňovanou textovku Nick Carter (na webu snad ještě není) a dvě další nalezené, totiž FUCK OFF a GHOST2. Tu první si pamatuju, tu jsem napsal v BASICu a přeložil kompilerem COLT, ale u té druhé ani nevím, že jsem ji dělal.

Tak, a nyní **důležité průvodní slovo** &#8211; a pokud budete cokoli z toho šířit, tak prosím i s tímto slovem:

> Bylo mi patnáct, šestnáct let a okolo zuřil socialismus. Ale hlavně mi bylo patnáct, šestnáct let. Ty hry jsou neskutečně naivní, a přitom mladicky pyšné. Technicky se nemůžou rovnat s čímkoli, co přišlo později, ani s jinými textovkami. Jsou to juvenilní pokusy, a už ten fakt, že se nikde neobjevily, napovídá, jak se to má s jejich kvalitou. Byly právem zapomenuté a já bych je v zapomenutí klidně nechal. Na druhou stranu je to odraz doby a kus historie, i mojí. Jejich hodnota není ani v kvalitě, co přetrvala, ani v zábavnosti, ale spíš dokumentární. A jako k dokumentu k nim přistupujte.

Některé ty textovky vznikly proto, že jsem si chtěl vyzkoušet nějaký algoritmus, loader, nástroj&#8230; A jen tak napsat samoúčelné demo se mi nechtělo, tak vznikla, většinou během jednoho odpoledne (ale někdy i během celého víkendu), taková textovka. S úvodní obrazovkou jsem se moc nepáral, u těch prvních jsem prostě vzal nějakou z nějaké hry, odmazal jsem, co se mi nelíbilo, na zbytek jsem napsal &#8222;Textová hra, DEMON, Martin Malý&#8220; a šlo to ven. Hudba byla buď z WHAMu, nebo vylámaná z nějaké jiné hry.

Taky jsem zjistil, jak se měnily &#8222;značky&#8220;. Začal jsem jako MMG, což bylo silně inspirováno Lukášem Ladrou a jeho LLG &#8211; to mi bylo 13 let. Pak jsem zjevně použil FLASHSOFT, pak Demon, pak Anarchysoft (to už mi bylo 16 a tíhnul jsem k punkové muzice), poslední věc (Nemesis 2) mi pomáhal udělat Standa Telipský (TELSOFT). Standa dělal grafiku a dohromady jsme si říkali Invalid Coin.

Textovky jsou, prosím, zde: [textovky.tzx](http://retrocip.cz/zxs/games/textovky.tzx)

Pro poslední textovku, Nemesis2, jsou na webu k dispozici snapy, ale _lidi si stěžují_, že by rádi TAP/TZX. Nemám, nepodařilo se mi, ale můžu posloužit originálním WAVem &#8211; [nemesis-wav.zip](http://retrocip.cz/zxs/games/nemesis-wav.zip).

Existují ještě minimálně dvě moje textovky. První je &#8222;Mr. Hyde&#8217;s Murder&#8220;, <del>u ní je bohužel jediný dochovaný záznam poškozený dropoutem</del>. <del>Druhá je &#8222;2nd Life&#8220;, a k ní jsem našel jen nahrávací obrazovku.</del>

Aktualizace 15.6.2014: **Podařilo se mi rekonstruovat Mr. Hyde&#8217;s Murder!** Přihodil jsem ji do archivu, takže teď jsou online všechny moje dochované textovky.

Aktualizace 28.11.2014: Stalo se neuvěřitelné a uživatel [SCjoe](http://sam.speccy.cz/) z fóra [Oldcomp](http://www.oldcomp.cz/) objevil na nějaké kazetě hru &#8222;2nd Life&#8220;. Promptně ji zdigitalizoval, za což mu děkuji a přihazuju ji do archivu [textovky.tzx](http://retrocip.cz/zxs/games/textovky.tzx). Teď jsou tedy dostupné skoro všechny textovky (ještě jsem udělal něco podle Nekonečného příběhu a