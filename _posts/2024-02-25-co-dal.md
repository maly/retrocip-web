---
title: Co dál?
date: 2024-02-25T10:00:44+01:00
author: Martin Maly
layout: post
categories:
  - Knihy
---

Mno, tak co říct po třech letech?

Vyšla [čtvrtá kniha](https://m-bit.cz/) - o Micro:bitu a programování. Trochu neplánovaně: měl jsem čas a vydavatel měl zájem. Letos bych mohl napsat další, uvidíme, jak to vyjde, určitý plán bych měl...

Jinak jsem neměl na elektroniku skoro vůbec čas. Mrzí mě to, ale doba je turbulentní, práce staví nové výzvy, jak se říká, a tak... Takže na FPGA kity na skříni smutně sedá prach, vývojový kit ESP32S2 už se nedá ani připojit ("Version of chip should be 0.3-1.9, you have 0.2")

Stejně tak stojí remake ASM80 - mám tam připravené nové funkce, jako třeba knihovny a relokabilní kód, ale musím celou assemblerskou _codebase_ přepsat do ES6. a bude to masakr, protože původní verze je z roku 2013.

Mám tu ještě jeden malý dáreček, ale u něj si nejsem jistý, jestli o tom budu vůbec někomu říkat - kompiler BASICu pro osmibity, jehož vstupem je BASIC, výstupem assembler (nekompiluje přímo). Chtělo by to ještě trochu dodělat, upravit i pro jiné procesory, možná udělat jako nějaký _p-code_, uvidím ...

Dělat by bylo co, snad tedy chytnu _tu pravou slinu_ a pohnu s tím. Držte palce.