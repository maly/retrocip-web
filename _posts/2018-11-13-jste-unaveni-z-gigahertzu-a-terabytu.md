---
id: 1114
title: Jste unaveni z gigahertzů a terabytů?
date: 2018-11-13T15:22:55+01:00
author: Martin Maly
layout: post
guid: https://retrocip.cz/?p=1114
permalink: /jste-unaveni-z-gigahertzu-a-terabytu/
xyz_lnap:
  - "1"
dsq_thread_id:
  - "7041813030"
categories:
  - Uncategorized
tags:
  - "6502"
  - "6809"
  - OMEN
  - OMEN Bravo
  - OMEN Kilo
---
Stýská se vám po starých zlatých časech, kdy jste přesně chápali, co se ve vašem počítači děje a proč? Říkáte si, že byste si zase s takovým počítačem rádi pohráli?

Máte šanci!

Sestavte si vlastní osmibitový počítač, se skutečným historickým procesorem a pár kilobyty paměti. Vyzkoušejte si jeho spájení a oživení, naprogramujte si vlastní obslužný software, navrhněte si vlastní periferie&#8230;

<!--more Jak na to?-->

Do konce týdne zveřejním další ukázku z knihy &#8211; tentokrát půjde o počítač s procesorem 6502 nebo 6809. Který to bude, to je na vás&#8230;

Konstrukce s procesorem 6502, zvaná OMEN Bravo, nabízí CPU 65C02 (vylepšená verze legendární 6502) na 3.6864 MHz, 32 kB RAM, 8 kB ROM, sériové rozhraní ACIA 6551 s rychlostí 19200 Bd a paralelní komunikační obvod VIA 6522 (obsahuje dva paralelní osmibitové porty s možností individuálního nastavení vstupů / výstupů, dva čítače/časovače a posuvný registr pro sériové rozhraní).



![](https://retrocip.cz/wp-content/uploads/sites/6/2018/11/bravo.jpg)  

Konstrukce OMEN Kilo nabízí podobné možnosti &#8211; procesor Motorola 6809 (respektive jeho skvěle vylepšená varianta HD6309 od Hitachi) na 1.8432 MHz, 32 kB RAM, 8 kB ROM a sériové rozhraní 6850 s rychlostí až 115200 Bd. Paralelní rozhraní na desce není, je až na rozšiřující desce, kterou můžete připojit k externímu konektoru.

![](https://retrocip.cz/wp-content/uploads/sites/6/2018/11/kilo.jpg)  

Tak co říkáte? 65C02 je klasika, ale Motorola 6809 je zase naprosto skvělý a rychlý procesor s úžasným programátorským modelem. Je to na vás, hlasujte prosím v dotazníku výše.