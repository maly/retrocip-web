---
id: 167
title: Jak kamarádka sbližuje lidi
date: 2014-04-19T21:05:55+01:00
author: Martin Maly
layout: post
guid: https://retrocip.uelectronics.info/?p=167
permalink: /jak-kamaradka-sblizuje-lidi/
dsq_thread_id:
  - "2624316228"
image: https://retrocip.cz/wp-content/uploads/sites/6/2014/04/Commodore_Amiga_500_European_box_angle-1140x198.jpg
categories:
  - Hardware
tags:
  - Amiga
  - Atari
---
Kamarádka Amiga&#8230;

<a href="https://retrocip.uelectronics.info/jak-kamaradka-sblizuje-lidi/commodore_amiga_500_european_box_angle/" rel="attachment wp-att-168">![](https://retrocip.uelectronics.info/wp-content/uploads/sites/6/2014/04/Commodore_Amiga_500_European_box_angle-650x487.jpg)</a>

<!--more-->

Rozrostla se mi rodinka počítačů &#8211; od [posledního hlášení](https://retrocip.uelectronics.info/dva-prirustky-do-archivu/ "Dva přírůstky do archivu") poměrně úctyhodně:

  * Sharp PC-1360, kapesní počítač s BASICem a grafickým displejem
  * Atari 130XE (ať už je v chalupě taky něco s legendární 6502) Bohužel bez kazeťáku, takže přemýšlím, jak vyřešit nahrávání software nějakým &#8222;hackem&#8220;. Vím, že existují rozšíření za několik desítek €, ale mě by teď bohatě stačil systém &#8222;tajhle dva čipy, semhle kabel k PC, tajhle dráty do Atari, vypípám to z PC&#8220;. Až bude čas, pohledám.
  * Od MisticJoa jsem získal Amstrad CPC6128 s předělanou disketovkou na 3,5&#8243; a se systémem ParaDOS. A tak se mi obloukem dostaly domů diskety.
  * A poslední přírůstek je výše zmíněná Amiga 500. (Viz [tenhle tweet mého kolegy](https://twitter.com/adbar/status/456409469333667840))

Mimochodem, všimli jste si, že Amiga je jeden z mála počítačů v ženském rodě? To Spectrum, Ten Sharp, Ten Amstrad (popř. to CPC), To Atari i Ten Commodore (snad jen &#8222;ta cé šedesát čtyřka&#8220;) Každopádně tenhle retrokousek je pořád zjevně hodně &#8222;sexy&#8220;.

<a href="https://retrocip.uelectronics.info/jak-kamaradka-sblizuje-lidi/blv9_qzcaaa7qyf/" rel="attachment wp-att-173">![](https://retrocip.uelectronics.info/wp-content/uploads/sites/6/2014/04/BlV9_QzCAAA7qyF.jpg)</a>

Uvědomil jsem si to ve chvíli, kdy jsem Amigu vezl domů metrem. Neměl jsem na to tašku a autem se mi nechtělo, takže jsem ji vezl metrem v původní krabici, navlas takové jako je na tom obrázku. Lidé se na ni dívali, usmívali, a tři se se mnou dokonce dali do řeči. Ptali se, jestli je v té krabici opravdu Amiga, vyprávěli, co oni měli za počítače na začátku 90. let, jeden pán mi dokonce nabízel, jestli nechci ZIP mechaniky, že je má doma a je mu líto je vyhodit&#8230;

> **Komerční vsuvka**: Pokud máte doma nějaké počítače nebo počítačové vybavení z éry osmibitů a raných 16bitů (ne PC), chcete se toho zbavit a je vám líto to jen tak vyhodit, ozvěte se mi, dohodneme se.

&#8230; a další se zase vyptávali, co že s tím budu dělat, když je to takový veterán. Ale všichni byli milí a zjevně potěšení &#8211; asi jako když člověk potká na silnici nablýskaného veterána, tak je mu taknějak milo. Už jen ten pohled nás přenese do doby, kdy auta (nebo počítače) byly krásné, měly poetická jména a měly duši.