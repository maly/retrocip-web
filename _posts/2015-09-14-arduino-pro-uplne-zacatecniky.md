---
id: 702
title: Arduino pro úplné začátečníky
date: 2015-09-14T10:42:20+01:00
author: Martin Maly
layout: post
guid: http://retrocip.uelectronics.info/?p=702
permalink: /arduino-pro-uplne-zacatecniky/
xyz_lnap:
  - "1"
dsq_thread_id:
  - "4127938519"
categories:
  - Hardware
tags:
  - arduino
  - Arduino101
  - kurz
  - Workshop
  - začátečníci
  - základy
---
Já vím, že to není úplně pro vás, věrné čtenáře a ostřílené harcovníky&#8230;  I když, tuhle mi zrovna jeden povídal, že assembler sice zná, ale mnohonožcům nerozumí&#8230;

<!--more-->

Se Štěpánem Bechynským jsme taknějak přes léto vymýšleli (hlavně Štěpán, buďme upřímní), jak spojit naše koníčky a vytvořit něco užitečného. Tentokrát nemám na mysli zálibu ve vaření, ale ty další &#8211; zálibu v elektronice, programování a poučování.

Jak už jsem naznačoval jinde, tak výsledkem je takový workshop, který jsme pojmenovali [Arduino 101](http://arduino101.cz). Pokud jste někdy zažili nějaký US kurz, tak víte, že ta první úvodní hodina se vždycky označuje jako &#8222;101&#8220; &#8211; a [Arduino 101](http://arduino101.cz) je právě ta &#8222;první hodina&#8220;.

Ona to ve skutečnosti není první hodina, ono je toho klidně na celé dopoledne i kus odpoledne. Co to je?

Je to workshop. Tedy takové setkání, kde jsou lektoři, pomocníci a menší množství posluchačů (v našem případě 24 max), kteří ale jen neposlouchají, ale taky si něco sami zkouší.

Zkrátka přijdete, a jediné, co musíte mít, je vlastní notebook s Windows, Mac OS X 10.7 a novějším, nebo s Linuxem (máme vyzkoušené Ubuntu 14.4). Půjčíme vám takový elektronický kit a ukážeme vám, jak udělat základní věci:

  * jak blikat diodou
  * jak blikat více diodama
  * jak zjistit, jestli někdo zmáčknul tlačítko (a jaké)
  * jak použít čidla (světlo, teplo)
  * jak použít displej
  * kde si na to najít knihovnu
  * jak pracovat se zvukem
  * jak si napsat vlastní
  * jak se pracuje s čipem, o kterém nic nevíte&#8230;

a v zásadě jediné, co potřebujete znát předem, jsou základy programování. Ideálně v jazyce C nebo v nějakém jiném jazyce, co vychází syntakticky z C (JavaScript, Java, C#, PHP, &#8230;), ale pokud znáte jakýkoli programovací jazyk, víte co je proměnná, cyklus a podmínka, tak to zvládnete!

Pokud sníte o tom, že si někdy postavíte vlastního robota, nebo vás napadá, že by bylo fajn mít v lednici teploměr, nebo že byste chtěli mít něco, co by sledovalo, jak máte zalité kytky,  nebo pokud si chcete postavit kapesní světelný teremin, protože vás to baví, tak je to akce přímo pro vás! Ukážeme vám, kudy na to, naučíme vás nezbytné základy a všechno si budete moci rovnou vyzkoušet, ověřit, navrhnout&#8230;

Několika akcí už jsme se zúčastnili ([nejbližší se koná v sobotu v brněnské Industře](https://www.facebook.com/events/975575232507582/)), a máme jich ještě pár v plánu stihnout, takže příležitost přijít určitě bude. A pokud Vám to nevyjde, sledujte stránky [Arduino 101](http://arduino101.cz), popřípadě nám napište (je tam na to formulář&#8230;), na jaké akci byste nás chtěli vidět.