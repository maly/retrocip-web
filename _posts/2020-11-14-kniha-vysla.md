---
title: Konečně venku
date: 2020-11-14T13:00:44+01:00
author: Martin Maly
layout: post
categories:
  - Knihy
---

Docela mě štve, že se v důsledku kombinace koronaviru a spousty práce nemůžu pořádně opřít do promování své třetí knihy,
která už vyšla a je na pultech i ke stažení. Podrobnosti najdete opět [na vlastním webu](https://datacipy.cz/).

Třetí díl tak vlastně uzavřel [neplánovanou trilogii](https://medium.com/@adent/jak-jsem-napsal-knihu-e1355dda6934) a jeho hlavním
cílem, či jak se dnes říká: _misí_ je naučit vás pracovat s obvody FPGA pomocí jazyku VHDL. Není to, opět, žádná vysokoškolská učebnice, už jen proto, že je příliš _populárně-naučná_. Je to kniha, určená lidem, kteří nechtějí být odborníci na vývoj elektronických systémů, ale chtějí si zkusit něco zajímavého udělat a neposlouchat přitom nafrněné řeči, že _takové vážné věci nejsou na hraní_.

Až tedy pominou karantény a vlna onemocnění a svět se vrátí aspoň trochu do normálu, budu i tady na Retročipu pokračovat v retrohraní s FPGA. Teď si jen dovolím napsat, že kniha vyšla, je na pultech, a já *moc děkuju* všem, kdo mě při psaní podporovali!

Díky!