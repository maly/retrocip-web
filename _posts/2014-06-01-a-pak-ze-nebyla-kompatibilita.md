---
id: 312
title: 'A pak že nebyla kompatibilita&#8230;'
date: 2014-06-01T13:54:05+01:00
author: Martin Maly
layout: post
guid: https://retrocip.uelectronics.info/?p=312
permalink: /a-pak-ze-nebyla-kompatibilita/
dsq_thread_id:
  - "2728124357"
image: https://retrocip.cz/wp-content/uploads/sites/6/2014/05/MSX_Philips_VG8020-604x198.jpg
categories:
  - Hardware
---
No nebyla! Ale v něčem jo&#8230;

<!--more-->

Známý vyprávěl, jak se mu za socialismu porouchalo cosi na jeho velmi drahém západním voze, ovšem jeho soused &#8211; všeuměl kouknul, posoudil a povídá: &#8222;Hm, tohle u nás neseženeš. Ale počkej, vrazím tam lamelu z Barkasu, to bude fungovat!&#8220; A fungovalo. Inu, kutilství a materiální nouze, která naučila Dalibora housti a české kutily nahrazovat něco něčím jiným&#8230;

Když jste měli v osmdesátých letech osmibit a k němu nějaký doplněk, měli jste pravděpodobně jedinou jistotu: Že to bez menší či větší úpravy nebude fungovat nikde jinde! Co typ, to vlastní konektor pro magnetofon, jiné napájení, jiné periferie&#8230; Snad jen ten anténní kabel šel použít všude.

Já si k historickému Atari 130 pořídil A/V kabel &#8211; na jedné straně pětikolík DIN, na druhé čtyři CINCHe, nějak takhle:

<img loading="lazy" class="aligncenter size-medium wp-image-313" src="https://retrocip.uelectronics.info/wp-content/uploads/sites/6/2014/06/T2eC16RwsE9suwydzfBRtT7hTQ60_57-650x484.jpg" alt="" width="650" height="484" srcset="https://retrocip.cz/wp-content/uploads/sites/6/2014/06/T2eC16RwsE9suwydzfBRtT7hTQ60_57-650x484.jpg 650w, https://retrocip.cz/wp-content/uploads/sites/6/2014/06/T2eC16RwsE9suwydzfBRtT7hTQ60_57-1024x762.jpg 1024w, https://retrocip.cz/wp-content/uploads/sites/6/2014/06/T2eC16RwsE9suwydzfBRtT7hTQ60_57.jpg 1600w" sizes="(max-width: 650px) 100vw, 650px" /> 

Pro zájemce: Černá je audio (pin 3), bílá composite video (pin 4), červená chrominance (pin 5), žlutá luminance (pin 1).

Krásně to funguje&#8230; Respektive funguje to poté, co jsem pořídil napájecí zdroj Atari. Poslyšte, to mi taky hlava nebere: Přišel zdroj, velkej jak menší cihla, a z něj vedl sice správně sedmikolíkový DIN &#8211; ale samička! V počítači taky samička, někde je teda chybička. Na zdroji obří logo ATARI, a zespodu napsáno, že zdroj dává +5, +12 a -12. Netušíte někdo, pro co to je? Pro Jaguara nebo pro nějakou konzoli?

Každopádně konektor jsem přepájel, zapnul, zjistil že nefunguje, chvíli jsem klel, pak jsem zjistil, že u toho obrázku napájecího konektoru někdo napsal &#8222;pohled na zástrčku&#8220;, ale ve skutečnosti to byl pohled na zdířku zezadu, takže jsem prohodil strany, a ejhle, fungovalo! I s tím kabelem!

Střih. O týden později zapínám svůj nový [MSX](https://retrocip.uelectronics.info/msx/ "MSX") VG8020. Koukám se na zapojení jeho videokonektoru a špekuluju, jak to zapojit.

<img loading="lazy" class="aligncenter size-full wp-image-314" src="https://retrocip.uelectronics.info/wp-content/uploads/sites/6/2014/06/vg8020_video.jpg" alt="" width="300" height="155" /> 

Osmikolík, hm, ten tu nemám, ale mám sedmikolík, ten použiju a&#8230; No, upřímně: pin 8 je prázdný, pin 7 taky, pin 6 je 12V, to ani nechci, takže by mi bohatě stačil pětikolík, ze kterého si vytáhnu audio na trojce a video na pětce. Jen nesmím do televize omylem pustit jedničku. Takže by to podle všeho měla být literární dvojice červený + černý.

Ještě jsem to celé pro jistotu proměřil, ověřil, že ani na červeném, ani na černém není nějaké smrtelné nebezpečí, a šup s tím do televize. A víte že jo? Na první pokus! Moc krásný obraz a zvuk jak z partesu!

A když tak koukám na zapojení konektoru u C64, tak si říkám, že ten samý kabel budu moct použít i u něj. Kombinace 3-4, to by mělo být černý na audio, bílý na composite video.

<img loading="lazy" class="aligncenter size-full wp-image-315" src="https://retrocip.uelectronics.info/wp-content/uploads/sites/6/2014/06/post-119-1053723058_thumb.png" alt="" width="201" height="250" /> 

Spectrum +2A na to nepůjde, ale to nevadí, pro něj mám SCART kabel&#8230;

Takže tři v jednom, a za jedny peníze, a to se vyplatí! Nakonec někde použiju i tu lamelu z [Barkasu](https://cs.wikipedia.org/wiki/Barkas), uvidíte!