---
id: 397
title: Výběr z hroznů
date: 2014-09-20T12:09:38+01:00
author: Martin Maly
layout: post
guid: http://retrocip.uelectronics.info/?p=397
permalink: /vyber-z-hroznu/
xyz_lnap:
  - "1"
dsq_thread_id:
  - "3036151879"
categories:
  - Hardware
---
Zase tu mám nějaké ty tipy a odkazy.

<!--more-->

Bublinový displej z Kanady stále nedorazil, prý pošlou znovu, takže [jednodeskáč](http://retrocip.uelectronics.info/jednodeskac-za-ktery-me-milovnici-jednodeskacu-prokleji/ "Jednodeskáč, za který mě milovníci jednodeskáčů proklejí") je prozatím odložený. Ale stejně bych na něj neměl pro samou práci čas, tak je to možná dobře.

Šel jsem povídat do rádia. Pardon, [do CZ Podcastu](http://java.cz/article/cz-podcast-105-osmibity). Je to tam jinak samá Java a agile a enterprise škálovatelné aplikace, ale my si povídali o osmibitech. Jak sám sebe nerad poslouchám, tak tohle jsem ustál. V podstatě jsem neřekl nic objevného pro nikoho, komu je 35+. Ti mladší možná budou klást zvídavé otázky, stejně jako moderátoři podcastu, třeba: &#8222;A jak ses v tom dlouhém zdrojáku v assembleru vyznal?&#8220;

Objevil jsem, že Matt Sarnoff, tvůrce homebrew počítače s procesorem 6809, má nejen [web](http://www.msarnoff.org/projects/), ale i [kanál na YouTube](https://www.youtube.com/channel/UCx8T0MrPZJWCiz1ljzJdRuQ), kde má videa se svými výtvory, ať už to je [Ultim809](http://www.msarnoff.org/6809/), věci s nixie tubes nebo [jednobitový](http://retrocip.uelectronics.info/symfonie-na-jednom-bitu/ "Symfonie na jednom bitu") [syntezátor](http://www.msarnoff.org/1bitsynth/).

U článku o [jednodeskáči](http://retrocip.uelectronics.info/jednodeskac-za-ktery-me-milovnici-jednodeskacu-prokleji/ "Jednodeskáč, za který mě milovníci jednodeskáčů proklejí") se objevil komentář od [kolegy &#8222;zz&#8220;](http://zz-indigo.mavipet.sk/) (píšu &#8222;kolega&#8220; &#8211; znám ho z Okouna, ale jinak se neznáme), kde zmiňuje zajímavé _nové staré_ emulované jednodeskáče: [KIM Uno](http://obsolescence.wix.com/obsolescence#!kim-uno-how-to-use/c1dj1), [KIM Card](https://github.com/SmallRoomLabs/KimCard) a emulovaný SC/MP, použitý jako [remake MK-14](http://www.geopodium.com/files/Karen/micro.htm). A na té samé stránce jsem našel i PICL &#8211; jednočip PIC16F877 emuluje SC/MP, na kterém běží jazyk BASIC (tedy vlastně NIBL). To celé je podepřené pamětí a MAXem pro RS232.

V komentářích jsem taky objevil tip na web [Mikrokontroléry PIC](http://mikrokontrolery-pic.cz/). Na těch stránkách nic moc zajímavého o PICech není, ale je tam [velmi pěkná část, nazvaná &#8222;Začínáme&#8220;](http://mikrokontrolery-pic.cz/zaciname/cislicova-technika/hardwarova-realizace-logickych-obvodu/), kde jsou vysvětleny základy číslicové techniky, od jedniček a nul přes tranzistory a Karnaughovy mapy až k sekvenčním obvodům. Doporučuju těm, co si chtějí rozšířit informace z [exkurze mezi jedničky a nuly](http://retrocip.uelectronics.info/exkurze-mezi-jednicky-a-nuly/ "Exkurze mezi jedničky a nuly").

Při prokrastinaci jsem našel časopis [Commodore Free](http://www.commodorefree.com/index.html). Přečetl jsem zatím pět čísel a je to skvělé. Proč zatím jen pět čísel? No protože v každém je tolik tipů, odkazů a zajímavostí, ke kterým si člověk odskočí a najednou kouká, že je sobota večer&#8230;

Kdyby snad byl mezi čtenáři někdo, kdo chce napsat hru pro ZX Spectrum a neví, jak na to, tak tady je [návod](http://chuntey.wordpress.com/category/z80-assembly/). V angličtině. No a pokud si chce někdo udělat ZX Spectrum z FPGA a neví, jak na to, tak [tady je návod](http://www.mike-stirling.com/retro-fpga/zx-spectrum-on-an-fpga/). Když si budete vybírat levnou desku s FPGA, tak pomůže tenhle [seznam FPGA kitů do 100 dolarů](http://www.edn.com/electronics-products/electronic-product-reviews/fpga-boards-under--100--hands-on-reviews-collection/4431752/FPGA-boards-under--100--Introduction) a tenhle seznam &#8222;[Co hledat](http://www.joelw.id.au/FPGA/CheapFPGADevelopmentBoards)&#8222;. (Mně se docela líbí [tenhle](http://www.sioi.com.au/shop/product_info.php?currency=USD&cPath=30_24&products_id=48&osCsid=9c01a2757d03a2724f28d9aadd188118).)

No a když už jste experimentátoři, tak co třeba [retropočítač, bootovaný Arduinem](http://peterbjornx.nl/arduino-bootstrapped-68008-computer/)?

Já se půjdu podívat, jestli už je displej na cestě, a vám přeju hezký víkend.