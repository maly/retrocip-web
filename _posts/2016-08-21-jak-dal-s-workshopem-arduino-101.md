---
id: 867
title: Jak dál s workshopem Arduino 101?
date: 2016-08-21T10:30:50+01:00
author: Martin Maly
layout: post
guid: https://retrocip.uelectronics.info/?p=867
permalink: /jak-dal-s-workshopem-arduino-101/
xyz_lnap:
  - "1"
dsq_thread_id:
  - "5082564441"
categories:
  - Hardware
---
[Arduino 101](https://arduino101.cz) je workshop, který jsme se Štěpánem Bechynským připravili a úspěšně s ním jezdili po republice. Prošlo jím asi 400 lidí, kteří si minimálně zkusili, že elektronika není nic tajemného a magického a že &#8222;blikat ledkou&#8220; zvládnou taky. Přišli o bezdůvodný strach a udělali nejtěžší krok k elektronice &#8211; totiž ten první.

Se Štěpánem jsme celou koncepci přes rok ladili a vylepšovali. Výsledkem našich debat bylo, mimo jiné, i to, že jsme se rozhodli navrhnout vlastní [výukový shield](https://retrocip.uelectronics.info/vyukovy-shield-pro-arduino-dil-prvni/). Jeho výroby se ujal CZ.NIC, a už máme v ruce první předprodukční kousky.

![](https://retrocip.uelectronics.info/wp-content/uploads/sites/6/2016/08/20160817_134818_HDR-650x366.jpg) <figcaption id="figcaption\_attachment\_869" class="wp-caption-text">EDUSHIELD (díky CZ.NIC)</figcaption> 

Logicky jsme si kladli otázku: Co dál? Představa, že budeme dál objíždět republiku o víkendech a ukazovat lidem, jak si hrát s Arduinem, naráží na mnoho problémů, jmenovitě čas a síly. Ale zase by byla škoda potenciál nevyužít &#8211; zájem je stále obrovský. Nakonec jsme dospěli k následujícímu: Vyškolíme školitele!

![](https://retrocip.uelectronics.info/wp-content/uploads/sites/6/2016/08/14037726_10154355278422954_25623615_o-650x488.jpg) <figcaption id="figcaption\_attachment\_868" class="wp-caption-text">Zájem o Arduino workshop je pořád obrovský</figcaption> 

Zcela vážně. Napadlo nás, že najdeme třeba deset, patnáct, dvacet lidí, kteří mají zájem a chuť Arduino učit. Těm dáme k dispozici výukové materiály a veškeré know-how, co jsme díky [Arduino 101](https://arduino101.cz) získali. Měli byste zájem?

Obchodní model je velmi jednoduchý: Budete mít k dispozici výukové shieldy od CZ.NIC. Můžete je nakoupit, a třeba prodávat frekventantům vašich workshopů. Nebo uděláte workshopy placené a Arduino + shield budou v ceně. Od nás získáte metodické materiály a určitou podporu. To, jestli budete vy provozovat workshopy neziskově, nebo ziskově, jestli s nimi budete objíždět republiku, nebo zakotvíte u vás ve městě, jestli je budete dělat pravidelně, nebo &#8222;podle zájmu&#8220;, to už je na vás.

Pokud máte chuť něco takového dělat, ozvěte se nám. Dle zájmu bychom připravili nějakou akci &#8222;train the trainer&#8220;, zhruba v září / říjnu. Lektor by měl umět pracovat s elektronikou a musí umět programovat.