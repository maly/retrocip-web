---
id: 309
title: Taky jste měli podivný počítač?
date: 2014-05-29T16:28:16+01:00
author: Martin Maly
layout: post
guid: https://retrocip.uelectronics.info/?p=309
permalink: /taky-jste-meli-obskurni-pocitac/
dsq_thread_id:
  - "2721503596"
categories:
  - Hardware
tags:
  - Acorn
  - Amiga
  - Atari
  - MSX
  - ORIC
  - Tangerine
  - Tesla
  - Z80
---
Já ne, já měl Spectrum, ale co jste měli vy? Majitelé podivných typů podivných značek, pochlubte se!

<!--more-->

Jeden můj známý, jehož jméno nebudu uvádět, mi napsal:

<img loading="lazy" class="aligncenter size-full wp-image-310" src="https://retrocip.uelectronics.info/wp-content/uploads/sites/6/2014/05/laser210_1.jpg" alt="" width="320" height="240" /> 

> <span style="color: #262626;">Cywe, mně nešťastnému tatík koupil za šílený prachy na Černé louce v Ostravě Laser 210, bylo to levnější než Commodore nebo Atari. Natáhl ho tam nějaký výřečný kšeftař a ve mně pak dlouho bylo, že to stálo takové šílené prachy, takže mám být vděčný, ale je to takový drek, že měl přihodit pár stovek aspoň na Commodora. </span><br style="color: #262626;" /><span style="color: #262626;">Měl jsem k tomu jenom německý návod, německy neumím, na straně 176 byl program na přeiterování přes všechny barvy, to jsem tam několikrát natláskal, strašná klávesnice gumák aaargh, donutil jsem všechny v okolí to poobdivovat a pak už jsem byl jenom smutný, protože hry jsem měl slíbené od strejdy jednoho spolužáka, mám pocit, že je i dotáhl &#8211; nejely. Známí s normálníma kompama se mi smáli. (redakčně upraveno)</span>

Tak co jste měli vy? Měli jste nějaké trapné Spectrum nebo Atárko, jako všichni, anebo vám někdo dovezl nějakou obskuritu, co jste měli jediní v celém kraji, dost možná i v celé republice? Trpěli jste tím, že si vaši spolužáci kopírovali hry na Spectrum, zatímco vy jste se svým Ohio Scientific a dvěma kazetami (Piškvorky a doplňování anglických slov) trpěli a proklínali jste nebohého dárce, který nepochopil, že vaše škemrání &#8222;Chci počítač&#8220; neznamená &#8222;prostě nějaký&#8220;, ale &#8222;nějaký, co už někdo má?!&#8220;

Jestli jste měli nějakou podivnost, tak se pochlubte v komentářích. A jestli můžete, tak připojte i historku: Jak se vám to stalo, co jste dělali, jak ten přístroj nakonec skončil&#8230; Díky.