---
id: 574
title: Jak dobře znáte staré hry pro Spectrum?
date: 2015-05-19T07:40:16+01:00
author: Martin Maly
layout: post
guid: http://retrocip.uelectronics.info/?p=574
permalink: /jak-dobre-znate-stare-hry-pro-spectrum/
xyz_lnap:
  - "1"
dsq_thread_id:
  - "3775919162"
categories:
  - Software
tags:
  - Sinclair
  - Spectrum
  - ZX
---
Udělal jsem takový [kvíz](https://retrocip.cz/kviz-hry-na-zx-spectrum/). A v tomto článku dám správné odpovědi na jednotlivé otázky a vysvětlím nějaké souvislosti.

<!--more-->

Nejdřív si zkuste vyplnit ten [kvíz](https://retrocip.cz/kviz-hry-na-zx-spectrum/). Nechcete si přeci zkazit hru.

A teď: Správné odpovědi (a proč to tak je) &#8211; Spoiler alert&#8230;

&#8230; a rolujte dolů&#8230;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

  1. Nahrávání je jasně J, dvě uvozovky a Enter. Trošku matu napsáním LOAD, to by šlo u +128 v módu BASIC128. F1 a Enter je chyták pro ty, co Spectrum nikdy neviděli, no a Enter samotný snad šel u nějaké ROMky (a u ZXS128), ale na gumáku ne.
  2. POKE je zapeklitá věc, navíc Maniců je hned několik verzí, ale tahle verze byla nejrozšířenější. Navíc je ten POKE poměrně atypický, nepoukuje se obligátní 0 nebo 201.
  3. CRASH BANG bum prásk, tohle víte jen v případě, že jste tu hru fakt hráli. Při každém startu se to objevilo. Řeč je o Starquake, a tam samozřejmě bylo potřeba opravit jádro. &#8222;Ukrást data, umístit bombu&#8220; je Saboteur a &#8222;Najít princeznu&#8220; třeba Mario.
  4. Heartland. Buď znáte, nebo ne. Pokud znáte, tak víte, že tam hrdina házel kloboukem po takových dědoušcích s holema. Trošku podivné, ale zato výrazné, ne?
  5. Tahle otázka dává lidem hodně zabrat. Odpověď je samozřejmě Ant Attack. Castle Master taky umožňoval hrát za &#8222;ni&#8220; i za &#8222;něj&#8220; a byl 3D, ale ne z roku 1983. Mire Mare nikdy nevznikla a Batman and Robin? Nevím o ní.
  6. Pokud jste četli Fukovu knížku &#8222;Počítačové hry&#8220;, tak víte, že Sandy White je žena, &#8222;_jedna z mála v historii ZX Spectra&#8220;_.  
<img loading="lazy" class="aligncenter size-medium wp-image-575" src="http://retrocip.uelectronics.info/wp-content/uploads/sites/6/2015/05/sandy-650x45.png" alt="sandy" width="650" height="45" srcset="https://retrocip.cz/wp-content/uploads/sites/6/2015/05/sandy-650x45.png 650w, https://retrocip.cz/wp-content/uploads/sites/6/2015/05/sandy.png 880w" sizes="(max-width: 650px) 100vw, 650px" /> Pokud jste se pídili po podrobnějších informacích o této známé vývojářce, tak jste zjistili, že [to je chlap](http://cpcrulez.fr/auteur-sandy_white.htm). Takže asi tak.
  7. Chtěl jsem sem dát, když už jsem narazil na Fuxofta, otázku &#8222;Co dělal major Earthquake v Leftotu?&#8220;, ale v té verzi, co je teď ke stažení, je tohle už opravené. Takže jsem sáhnul po jednodušší variantě. Ritimban a Leftoto byly fiktivní státy ze hry Diktátor. Mordor fakt ne, Akéla je vlk z Knihy džunglí a Bantuti jsem si (snad) vymyslel.
  8. Pokud jste hráli Saboteura, Turbo Esprit, Scubu a další od Durellů, tak si jistě pamatujete na úvodní stránku s odměnou pro každého, kdo nahlásí informace, vedoucí k dopadení pirátů. &#8222;Pokud jste tuto hru nenahráli z modré kazety s nápisem DURELL&#8230;&#8220;
  9. Turbo Esprit. Docela fajn ježdění, i když jsem nikdy žádného zločince asi nedostihl. Zato jsem pěkně interagoval s okolím (čti: najížděl do chodců). Název se plete s těmi dalšími. V Battlecars jste ale nikoho nepřejeli.
 10. V časopise Your Sinclair měli dojem, že se roztrhl pytel se simulátory kdečeho, a tak vydali recenzi na fiktivní hru &#8222;Advanced Lawnmower Simulator&#8220;, neboli &#8222;Vylepšený simulátor sekačky na trávu&#8220;. Hra pak později dokonce vznikla. Mire Mare, Ace Attacker ani Útok mutantních masožravých zombie kuřat z Marsu nikdy nevznikly, přestože byly ohlášeny. Mire Mare ohlásili Ultimate v Underwurlde, Útok&#8230; měla být další hra od Matthewa Smithe poté, co shrábnul peníze za Manic Minera a Jet Set Willyho, ale jak se ukázalo, alkohol ho bavil víc.
 11. ZABBFEM je kód do hry Podraz 3. I když to vypadá možná jako kód pro teleport do Starquake.
 12. Zapeklitá otázka. Buď znáte Knight Lore, nebo ne.
 13. Jedna z nejtěžších otázek celého kvízu. Kokotoni Wilf je správná odpověď. M.Y.T.H. se taky zabýval historií, o hře T.Y.M.E. nevím a hra The Amulet byla textovka.
 14. Létající vysavač byl hned na začátku hry Terramex. Terru Crestu jsem dal pro zmatení, Moon Crestu pro ještě větší zmatení a Jet Set Willy je volba zoufalců.
 15. Drak v hlavní roli byl možná v různých hrách, ale v Thanatosu byl opravdu nádherný a pamětihodný. Cauldron II je jiný případ, a ty další dvě možnosti jsem si vymyslel.
 16. Cauldron II je ta hra, o které jde řeč. Skákající vydlabaná dýně a spící čarodějnice, kterou je třeba zabít. &#8222;Projít bludištěm&#8220; je cíl mnoha jiných her, &#8222;Doskákat do hradu s princeznou&#8220; musel Mario, a &#8222;šťáva pro obří chobotnici&#8220; se konala v jiné hře &#8211; Trap Door.
 17. Simulátor vrtulníku se jmenoval Tomahawk, a byl opravdu velmi dobrý. Jen jste se museli naučit s ním létat.
 18. Fuxoft tohle napsal ve svých Počítačových hrách. Že F.I.R.E. udělal proto, že se o něm začaly šířit nehezké věci, jako že neumí ve strojáku&#8230;
 19. Totálně zoufalá hra, ale hráli jsme ji, protože měla příchuť rebelie. Všechno to byly mezihry, ale jen to podivné vrhání disků bylo až na samotném konci.
 20. Jet Set Willy, samozřejmě. V jedné z místností, kousek od začátku, se najednou z hráče stal létající vepřík, a bylo to v&#8230; The Nightmare Room! The Well udělala z hráče padajícího chudáka, Maria&#8217;s Bedroom ve hře nebyla a Eugene&#8217;s Lair? Manic Miner, když dovolíte&#8230;
 21. Seznam tvoří teleporty ze Starquake. Vybral jsem schválně ty míň známé. TULSA byl, OKTUP byl, AMAHA byl, ale ALPHA nebyl (zato byl DELTA)
 22. Jak se ukázalo, je to suverénně nejtěžší otázka. Přes kytky, co tak pěkně cvakají, můžete projít, když u sebe máte kyblík s vodou. Zahradnické nůžky jsou pro zmatení, houpání na laně bylo v Underwurlde, a sever, východ, sever, východ, to je Tir Na Nog a slavný &#8222;sloup NENE&#8220;.

Ano, bylo to těžké. Ale doufám, že jste se u toho aspoň trochu pobavili.